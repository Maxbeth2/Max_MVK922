### Problem och frågeställning

Jag har alltmer sällan tid för att skapa musik. Och när jag väl har tid är det inte säkert att jag är inspirerad. Min grundtanke är därför att finna en metod för att undkomma musikalisk skrivkramp och tröghet i skapande, vilken jag kan bruka när jag finner en lucka i mitt schema.

Problemet kan formuleras kort som följer:

---

<b>Framgångsrikt musikskapande kräver</b>

A. Producenten har tid
B. Producenten är inspirerad (har en idé)
C. Producenten har verktyg (kan använda ett instrument som kan kanalisera idén)

---

Sannolikheten att A B och C sammanfaller av en slump är låg. Självklart så finns undantagsfall, samt samband mellan faktorerna såsom att ett bra verktyg kan inspirera. Men om jag får anta att A, B och C sammanfaller tillräckligt sällan för att det ska vara ett problem för mig så kan jag motivera ett alternativ som beror endast av A, tillgång till tid.

Min tanke är att utveckla ett system för inspiration och kanalisering. Systemet har ett psykologiskt underlag i teorier om priming (se t.ex. [Schacter & Buckner (1998)](https://www.sciencedirect.com/science/article/pii/S0896627300804481?via%3Dihub)). Begreppet priming innebär i stora drag att stimuli du utsatts för eller upplevelser som du haft påverkar ditt beteende.

Jag avser att testa priming som metod för att inspirera musikskapande. Tekniken kommer utformas och utvärderas enligt vissa kriterier. Mina förslag på dessa är:

- Innehållet vid priming ska avspeglas i det producerade materialet.

d.v.s. primat material ska inte bara låta "bättre" än oprimat. Det ska gå att identifiera skillnader i material som primats med olika avsikter.
